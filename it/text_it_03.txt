Gebruik je Drawdio
Er zijn verschillende manieren hoe je je Drawdio kunt gebruiken. Slechts enkele ideeen hier.
Menselijke ketting
Laat een persoon een uiteinde vasthouden, en een andere persoon een andere. Schudt je elkaar de hand, dan zul je het horen. Hoeveel mensen kun je zo in de ketting plaatsen? Lukt het beter als je bezweet bent? Griezelig te denken dat al die elektriciteit door je lichaam gaat, niet? 
Tekenen met Muziek
Een gewoon potlood werkt door grafietlaagjes op een blad papier te plaatsen. Gezien dunne grafiet geleidend is met een hoge weerstand, kunnen we door te tekenen muziek maken met de Drawdio. Indien het niet zo goed werkt, kun je wat water toevoegen om de geleidbaarheid te vergroten. Niet alle potloden werken immers even goed. Vanaf potlood type 4B zou het moeten lukken, zelf vinden we 6B ideaal.

Je kit bevat een potloodhouder. Plaats je Drawdio erop en lijm het voorzichtig vast. Je kan nu een potlood door de potloodhouder stoppen. Er zijn nu verschillende manieren om het circuit te sluiten en muziek te maken. Wij doen het volgende. Druk een ijzeren punaise op de achterkant van het potlood, in het grafiet. Met de magneet zet je een kant van de Drawdio vast op de punaise. Het andere uiteinde van de Drawdio druk je tegen het potlood met de hand waarmee je potlood vast hebt om te tekenen. Maak een dikke lijn. Als je nu je andere hand op de lijn houdt, alsook je potloodpunt op de lijn zet, dan is het circuit gesloten via je lichaam, en maak je muziek. Je kan dus een potloodtekening maken, en afhankelijk van waar je ene hand erop ligt, en de potloodpunt op de tekening is, heb je andere klanken. 

Als alternatief kun je natuurlijk zelf de twee uiteinden van de Drawdio op andere plaatsen van de tekenen drukken. Merk ook op dat als de grafietstaaf in het potlood gebroken is, dit niet zal werken via de punaise. De punaise dichter bij de punt brengen is dan de oplossing. Als een alternatief voor een potlood, kun je ook gewoon vochtlijnen schilderen met een penseel op een blad papier.
Muntpiano
Voor een muntpiano plak je verschillende koperen Eurocentjes op een balkje, en soldeer je er verschillende weerstanden tussen. Je kan dan via de Drawdio verschillende klanken oproepen afhankelijk van de munt die je aanraakt.
Concert met Fruit
Een ander idee is de geleidbaarheid van fruit te testen voor je het opeet. Hiertoe gebruik je een banaan, sinaalsappel, kiwi, ... . Je brengt draadjes aan van de ene naar de andere, en een zijde van de Drawdio naar het begin. Neem dan met je linkerhand het andere uiteinde van de Drawdio vast, en gebruik je rechterhand om met het fruit concert te spelen.

Dit is ook ideaal om te weten welke appel het sappigst is voor je hem meeneemt naar school.

